# Conclusies en aanbevelingen

Om de toekomstige scheepvaart op de Rijn duurzaam te kunnen onderhouden, zijn diverse
aanpassingen noodzakelijk. De veranderende waterstanden, veroorzaakt door
klimaatverandering, zullen de scheepvaart op de Rijn aanzienlijk beïnvloeden. De
gesimuleerde data laat zien dat er in de toekomst langere periodes van droogte en extremere
hoogwaterstanden zullen optreden, wat resulteert in frequente problemen met te ondiepe of
te hoge waterstanden voor veilige scheepvaart.

Een mogelijke oplossing voor het probleem van te lage waterstanden bij Kaub is het
versmallen en verdiepen van de rivier op dat punt. Dit zou de waterdiepte vergroten en de
rivier in staat stellen haar afvoercapaciteit te behouden. Deze aanpassing kan enige tijd in
beslag nemen en zal regelmatige baggerwerkzaamheden vereisen om de waterdiepte te
behouden. Voor deze aanpassingen ligt al een plan (Muller & King 2023) om de rivier bij Kaub
tegen 2030 met 20 cm te verdiepen. Dit plan stuit echter op kritiek vanwege de mogelijke
impact op de leefbaarheid in de rivier.

Naast infrastructurele aanpassingen is het belangrijk om scheepvaart strategieën te herzien
en aan te passen aan de veranderende omstandigheden. Men zou kunnen denken aan het
ontwikkelen van schepen die met lagere waterstanden zouden kunnen varen. Daarmee kan
de afhankelijkheid van de huidige vereiste waterdiepte van 190 cm verminderd worden. Deze
aanpak biedt een duurzame oplossing door de scheepvaart minder gevoelig te maken voor
fluctuaties in waterstanden.

Gezien de toenemende variabiliteit van waterstanden en de langere periodes van droogte, is
doorlopend onderzoek naar en ontwikkeling van innovatieve oplossingen noodzakelijk. Het is
essentieel om de mogelijkheden voor het behouden van de scheepvaart op de Rijn continu te
onderzoeken. Aangezien de rivier een belangrijke economische inkomstenbron is voor de
omliggende regio’s. Innovatieve technologieën en aanpassingen zullen ervoor zorgen dat de
scheepvaart efficiënt en veilig blijft onder veranderende klimaatomstandigheden.

In antwoord op de hoofdvraag: klimaatverandering zal de scheepvaart van de Rijn significant
beïnvloeden door een toename in de variabiliteit van waterstanden, met langere periodes van
droogte en extremere hoogwaterstanden. Om de scheepvaart duurzaam te behouden, zijn
aanpassingen zoals het verdiepen en versmallen van de rivier bij kritieke punten, evenals het
aanpassen van de scheepvaart zelf, noodzakelijk. Door proactief te investeren in deze
maatregelen en het beperken van klimaatopwarming, kan de scheepvaart op de Rijn
veiliggesteld worden, wat ten goede zal komen aan de regionale economische stabiliteit,
ondanks de uitdagingen die klimaatverandering met zich meebrengt.