# Voorwoord

De Rijn, een van Europa’s meest belangrijke rivieren, heeft door de eeuwen heen een cruciale
rol gespeeld in zowel de natuurlijke omgeving als de menselijke samenleving. Echter, met de
voortdurende veranderingen in het klimaat, staan we voor nieuwe uitdagingen met betrekking
tot het beheer en behoud van deze belangrijke waterweg.

Dit Bachelor Eind Project is voortgekomen uit interesse wat voor invloed klimaatverandering
heeft op hydrologische systemen. Gezien het uitgestrekte stroomgebied van de Rijn in Europa
en de vitale rol die het speelt voor de verschillende landen, biedt dit stroomgebied een
fascinerend studieobject om te onderzoeken wat voor invloed klimaatverandering heeft.

In dit onderzoek richt ik mij op de specifieke veranderingen in watermanagement die
plaatsvinden in het stroomgebied van de Rijn als gevolg van klimaatverandering, met een
bijzondere focus op de impact op scheepvaart. Ik heb onderzocht hoe veranderingen in de
waterafvoer van het stroomgebied impact hebben op de waterhoogte van de rivier, op basis
van verschillende klimaatscenario’s, en wat de gevolgen hiervan zijn voor de scheepvaart.

Met dit onderzoek hoop ik een bijdrage te leveren aan de puzzel die klimaatverandering heet
en de impact hiervan op mens en natuur. Maar ook belanghebbenden in staat te stellen om
effectievere strategieën te ontwikkelen voor het beheer en behoud van deze waardevolle
rivier.

Tot slot wil ik mijn oprechte dank uitspreken aan mijn twee begeleiders dr.ir. Hut en ir.
Hoogelander, de TU-Delft en Bart van het Netherlands eSciencecenter. Zonder hun steun en
medewerking zou dit onderzoek niet mogelijk zijn geweest.

Den-Haag, juni 2024\
Gelt Steiger

